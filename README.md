# Projekti Kirjeldus

## Algne Idee
Minu esialgne plaan oli luua rakendus, mis sarnaneks **Trustpilotiga**, kus kasutajad saaksid anda hinnanguid erinevatele teenustele, toodetele, äppidele, mängudele jne. Eesmärk oli luua **usaldusväärne platvorm**, kus kasutajad saaksid:

- Kontrollida veebilehtede usaldusväärsust enne teenuse või tellimuse ostmist.
- Lugeda teiste kasutajate kogemusi ja arvustusi.
- Teha teadlikke otsuseid põhinedes varasematele kasutajakogemustele ja hinnangutele.

## Praegune Projekt: Katusefirma Veebileht
Hetkel on minu fookus katusefirma **veebilehe arendamisel** koostöös pere tuttavaga. Veebileht on plaanis ehitada järgmiste tehnoloogiatega:

- **Laravel**: Veebirakenduse loogika ja backend.
- **Tailwind CSS**: Stiilide ja kujunduse haldamiseks.
- **React**: Frontendi raamistik.
- **JavaScript**: Interaktiivsuse ja skriptimise jaoks.

### Plaanitud Funktsionaalsus
Kuigi veebilehe täpne struktuur pole veel täielikult paigas, on plaan luua järgmised põhilised lehed ja funktsioonid:

- **Avaleht**: Ülevaade katusefirmast ja selle teenustest.
- **Firmast Leht**: Info ettevõtte kohta, sealhulgas taust ja väärtused.
- **Kontakt Leht**: Kontaktvorm või ettevõtte kontaktandmed.
- **Galerii/Portfoolio Leht**: Ettevõtte tehtud tööde galeriid.
- **Teenuste Leht**: Ülevaade pakutavatest teenustest, nagu näiteks:
  - Kelpkatus 
  - Viilkatus 
  - Pultkatus 
- **Katuse Kalkulaator**: Kalkulaator, millega külastajad saavad hinnata erinevate katuste maksumust.

## Projekti Ajakava ja Planeerimine
- **Kohtumine kliendiga**: Kohtun katusefirma omanikuga praktika ajal Haapsalus, et täpsustada veebilehe üksikasjad.
- **Projekti Algus**: Plaanin alustada projekti **jaanuaris**, mis annab mulle piisavalt aega veebilehe struktuuri ja funktsioonide põhjalikuks läbimõtlemiseks ning muudatuste tegemiseks.
- **Ajaplaneerimine**: Eeldan, et projekti valmimine võtab rohkem aega kui **160 tundi**, eriti seoses planeerimise ja disainiga.
- **Väljakutsed**:
  - Suurim väljakutse saab olema **veebilehe alustamine**. Kui esialgne struktuur on paigas, muutub arendamine lihtsamaks.
  - Otsin inspiratsiooni teistelt katusefirmade veebilehtedelt, et tagada veebilehe kvaliteet ja kasutusmugavus.

## Kokkuvõte
Hoolika planeerimise ja arendusega loodetakse luua funktsionaalne, kasutajasõbralik ja professionaalne veebileht, mis vastab katusefirma vajadustele ja pakub kasutajatele vajalikku teavet ning tööriistu, näiteks hinnakalkulaatorit.
